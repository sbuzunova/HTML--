<!DOCTYPE html>

<head>
    <title>Степан Бандера</title>
</head>
<body>
    <h1>Степан Бандера</h1>
    <p>Степан Андрійович Бандера (1 січня 1909, с. Старий Угринів, Калуський повіт, Королівство Галичини та Володимирії, 
        Австро-Угорщина, нині Калуського району, Івано-Франківська область, Україна — 15 жовтня 1959, Мюнхен, Баварія, ФРН) — український політичний діяч, один із радикальних та
        чільних ідеологів й теоретиків українського націоналістичного руху XX століття, після розколу Організації українських націоналістів — голова Проводу ОУН-Б. Разом з Миколою Лебедем 
        був одним зі організаторів вбивства Броніслава Перацького за політику пацифікації та вбивства Олексія Майлова через проведення спланованого та штучного організованого голоду на 
        українських землях 1932—1933.</p>
        <img src="https://img.depo.ua/745xX/Oct2016/146567.jpg" width="300">
    <p>Декілька цікавих фактів про його життя:</p>
    <ol>
        <li><b>До першого арешту 1934 ро­ку Бандеру близько десятка разів затримувала поліція.</b><br>
            Уникнути розправи допомагали, зокрема, й акторські здібності. Його співмешканець Григір Мельник згадує літо 1931-го. Тоді ОУНівці в центрі ­Львова застрелили Євгена Бережницького, поліційного донощика. Влада затримала сотні українських студентів. Зокрема ­Бандеру.
            “При першому переслуханні його запитали, чи знає він, за що його арештовано, — пише Мельник. — Степан тільки здвигнув плечима: мовляв, звідки йому це знати, але як треба, то треба. Тоді його поінформували, що ось українці замордували порядну людину Бережницького. 
            Степан з удаваним задоволенням сплеснув долонями і з усмішкою висловив свою опінію: “То мусили бути мурові хлопаки! Ви знаєте, що то був за хрунь?” Переслухуючі поглянули на себе,
            здвигнули й собі раменами і по короткій шептаній розмові відпустили Степана як до нічого не причасного. Натомість чимало перестрашених маминих синків допитували цілими тижнями”.</li>
        <li><b>У 27 років поляки засудили Бандеру до двох довічних ув’язнень.</b><br>
            Підсумком підпільної діяльності стали два гучні процеси, що відбулися у Варшаві та Львові в 1935–1936 роках. Їх назвали “справою Бандери та товаришів”. У Варшаві Бандеру засудили до смертної кари. Згодом її замінили на довічне ув’язнення. У Львові отримав ще один довічний присуд.
            Коли Бандеру — тодішнього крайового провідника ОУН на Західній Україні — ввели до залу суду, підсудні встали і привітали його традиційним окликом “Слава Україні!” Спантеличені оборонці, судді та присяжні також підвелися.
            “Поводиться свобідно й починає зізнавати зрівноваженим голосом, — описує “Батьківщина” його виступ у суді. — Думки виявляє у ясній формі, з них видно, що це інтелігентна людина. Його зізнання роблять помітне враження. Цілий зал із зацікавленням слідкує за зізнаннями Бандери.
            Відчувається, що ця людина цілком не подібна до більшості підсудних. На запит Бандера відповідає: “До вини не почуваюся. Свою революційну діяльність я вважав тільки сповненням мого обов’язку”.</li>
        <li><b>Гроші на втечу з тюрми дала американська діаспора.</b><br>
            У травні 1938 року в Роттердамі радянський агент вбиває провідника ОУН Євгена Коновальця. Харизматичний Бандера — найкраща кандидатура на його посаду. В цей час він перебуває у в’язниці міста Вронки — за 9 км від польсько-німецького кордону. 
            Роман Шухевич організовує втечу майбутнього провідника. Кошти на це — 50 тис. злотих — виділяє українська діаспора в США.
            Наглядачам тюрми дають аванс — по 500 злотих. В останній момент акцію скасовують. Ключник в’язниці, коли втратив можливість заробити велику суму, почав зазирати в чарку. Під час посиденьок зізнався про плани втечі. Як наслідок — поліція арештувала понад 80 осіб.</li>
        <li><b>Про своє вбивство дізнався напередодні.</b><br>
            — Дякую! Смертний вирок приймаю, — заявив Степан Бандера у 1950-х, після чергового обрання провідником ОУН. Доти радянські спецслужби здійснили на нього кілька невдалих атентатів — замахів.
            — Повідомили мене із служби безпеки, що буде атентат, але це не вперше, — цитує його слова 14 жовтня 1959 року охоронець Василь Шушко.
            — Застерігають мене як малу дитину, пригадують мені. Але коли, і хто, і де, і в який спосіб — все під знаком запитання.
            Цього разу дуже серйозно попереджували, і я вчора зробив несподіванку, покликав усіх хлопців із друкарні на вулицю, щоби продемонструвати свою присутність.
            
            Бандера відмовився від супроводу охорони. ­Наступного дня агент Богдан Сташинський застрелив його з пістолета, наповненого отруйним газом.</li>
    </ol>
    <p><h2>Убивство Степана Бандери</h2><br>
        15 жовтня 1959 року в під'їзді будинку на вулиці Крайтмайрштрассе, 7 (Kreittmayrstraße), в Мюнхені о 13:05 знайшли ще живого залитого кров'ю Степана Бандеру.
        Медична експертиза виявила, що причиною смерті була отрута. Богдан Сташинський зі спеціального пістолета вистрілив в обличчя Степану Бандері струменем розчину ціанистого калію. Два роки потому, 17 листопада 1961 р., німецькі судові органи проголосили, що вбивцею Степана Бандери є Богдан Сташинський, який діяв з наказу Шелепіна і Хрущова.<br>
        <br>
        Після докладного слідства проти вбивці відбувся так званий «процес Сташинського» від 8 до 15 жовтня 1962 р. Присуд проголошено 19 жовтня — вбивцю засуджено на 8 років важкої в'язниці.<br>
        12 серпня 1961 року стало «чорною п'ятницею» для КДБ. Втеча подружжя Сташинських сплутала всі карти не тільки організаторам вбивства в Кремлі. Після зізнання Богдана Сташинського у вбивстві Лева Ребета і Степана Бандери американці передали його німцям.<br>
        Сташинський під впливом дружини Інге Поль зрозумів, що як особа, яка багато знає, може бути знищена тим же КДБ, тому втік разом з нею на Захід, в американську зону Західного Берліна. Краще сісти в тюрму в демократичній державі, ніж бути знищеним зовсім. Так зникали попередні агенти, яким було дано завдання знищити Бандеру.<br>
        На думку багатьох аналітиків того часу, це було «лагідне», як тоді говорили, покарання, а радянсько-кадебістське керівництво не постало тоді перед жодним міжнародним судом.</p>
        <img src="https://ukrnationalism.com/media/k2/items/cache/1c0ae2205709722b62e843abc0471a55_L.jpg" width = "250">
        <h2>Герой України</h2>
        <p>20 січня 2010 року, «за незламність духу у відстоюванні національної ідеї, виявлені героїзм і самопожертву в боротьбі за незалежну Українську державу», Президент України Віктор Ющенко надав Степанові Бандері звання Героя України з відзначенням орденом Держави (посмертно).
            22 січня на урочистостях з нагоди Дня соборності в Національній опері глава держави зазначив, що «цього очікували мільйони українців і багато років». Присутні на урочистостях вітали вручення стоячи. За нагородою вийшов онук провідника ОУН, якого також звуть Степан Бандера.</p>
        
        <h3>Судові рішення щодо скасування Указу Президента України</h3>
        <p>2 квітня 2010 року Донецький окружний адміністративний суд визнав незаконним та скасував Указ Президента Віктора Ющенка про надання С. Бандері звання Героя України. 
            Суд визнав протиправним і таким, що підлягає скасуванню згаданий Указ, оскільки таке звання може присуджуватися тільки громадянам держави; набуття громадянства України є можливим з 1991 року; особи, що померли до цього року не можуть бути громадянами України; Бандера Степан Андрійович помер у 1959 році, тому він не є громадянином України, через що не може бути відзначеним званням Героя України.<br>
            <br>
            12 квітня 2010 року Віктор Ющенко подав апеляційну скаргу на Постанову Донецького окружного адміністративного суду від 2 квітня 2010 року, мотивуючи її тим, що «рішення Донецького окружного адміністративного суду у справі не відповідає вимогам чинного законодавства України, а тому має бути скасоване».<br>
            <br>
            Були подані апеляційні скарги також від інших осіб.<br>
            <br>
            23 червня 2010 року Донецький апеляційний адміністративний суд ухвалив апеляційні скарги залишити без задоволення, постанову Донецького окружного адміністративного суду залишити без змін. Ухвала суду апеляційної інстанції могла бути оскаржена у Вищому адміністративному суді України протягом одного місяця, чого зроблено не було.<br>
            <br>
            12 січня 2011 року пресслужба Адміністрації Президента України Віктора Януковича повідомила, що:<br>
            <br>
            Ухвалою Донецького апеляційного адміністративного суду від 23 червня 2010 року постанову Донецького окружного адміністративного суду від 2 квітня 2010 року залишено без змін.<br>
            <b>“Рішення набуло законної сили. Указ скасовано.”</b></p>
        <img src="https://yavoriv-info.com.ua/wp-content/uploads/2510407_original.jpg" width="250">
        
        <h2>Руйнування пам'ятника 2014 року</h2>
        <p>17 серпня 2014 року було зруйновано пам'ятний хрест на могилі Степана Бандери в Мюнхені. Земля на могилі з невідомих причин була перекопана. Цей акт вандалізму було зафіксовано німецькою поліцією, консулом України в Мюнхені та Міністром закордонних справ України Павлом Клімкіним.<br>
            <br>
            Як йдеться у повідомленні, сьогодні, 17 серпня, на Лісовому кладовищу м. 
            Мюнхен невідомі особи зруйнували пам’ятник (великий кам’яний хрест) та пошкодили саму могилу, можливо, в наслідок спроби викопати труну. 
            «Викликано кримінальну поліцію, на цвинтарі, окрім мене, знаходяться члени родини С. Бандери, представники української громади», - написав з місця події Вадим Костюк.<br>
            <br>
            <b>Вандальні надписи та радянський прапор у червні 2015</b><br>
            На могильному хресті Степана Бандери написали дату волинської трагедії й повісили радянський прапор.</p>
        <img src="https://www.istpravda.com.ua/images/doc/5/f/5f9b4c6-39a1877-bandera.jpg" width="300">
        <p>Але після всіх цих подій його все ж таки полагодили. На ньому ще малювали графіті... але це вже не так погано (але погано).
            Дякую що дочитали до кінця, я знаю що більшість інформації взята з інтернету, але хто ж ще може брати інформацію з інтернету як не люди:)
            <b>Все буде Україна!</b></p>
</body>
